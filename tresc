Projekt II: usługa sieciowa REST
Drugi projekt zaliczeniowy dotyczy konstrukcji usług sieciowych REST.

W projekcie powinny wystąpić następujące elementy:

Elementem składowym zaliczenia jest projekt usługi, obejmujący:
opis hierarchii zasobów,
znaczenie poszczególnych operacji protokołu HTTP w odniesieniu do zasobów,
opis formatów danych używanych do reprezentacji danych wejściowych i wyjściowych dla poszczególnych zasobów.
Zakres funkcjonalny usługi jest dowolny. Usługa powinna mieć jednak nietrywialny poziom złożoności. Wśród udostępnianych zasobów powinny się znaleźć (co najmniej po 1 sztuce):
proste zasoby oferujące pełen zakres operacji CRUD,
zasoby-kolekcje będące reprezentacją zbiorów innych zasobów i stosujące stronicowanie w swoich reprezentacjach,
zasoby-kontrolery umożliwiające atomowe wykonanie aktualizacji kilku innych zasobów,
zasoby przyjmujące zlecenia w trybie POST once exactly, eliminujące wielokrotne wysyłanie tych samych danych.
Wykonywanie aktualizacji zasobów (PUT) powinno być wykonywane w trybie weryfikacji, wykluczającej niesygnalizowane nadpisywanie współbieżnie nanoszonych zmian przez różnych klientów (lost update problem).
Implementacja powinna wykorzystywać dowolnie wybrane środowisko programistyczne (framework) wspierające budowę usług sieciowych REST.
W ramach projektu należy również zaimplementować przykładowego klienta usługi. Klient może być aplikacją webową lub samodzielną aplikacją.
